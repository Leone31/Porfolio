CARTELLA CLINICA ELETTRONICA

Siamo una clinica poliambulatoriale che effettua visite specialistiche ed esami diagnostici in convenzione con 
il Sistema Sanitario Nazionale.
Fino a questo momento ci siamo avvalsi di un software desktop per la gestione degli appuntamenti medici, 
mentre le cartelle cliniche vengono compilate in modalità cartacea dal personale medico e conservate nel 
nostro archivio. Vista la nostra crescita, e la sempre maggiore importanza della digitalizzazione nel mondo 
della sanità, abbiamo deciso di modernizzarci e dotarci di un software sviluppato internamente per la gestione 
degli appuntamenti e delle cartelle cliniche.

Il software dovrà essere utilizzato da:
personale di segreteria, che si occupa di:
registrare pazienti;
registrare dottori e dottoresse;
organizzare il calendario degli ambulatori;
gestire le prenotazioni per le visite;
personale medico, che ha bisogno di:
visualizzare il proprio calendario e gli appuntamenti futuri;
inserire referti medici.

Da una valutazione preliminare abbiamo deciso che il nostro software avrà un interfaccia web, 
utilizzabile da browser, senza che sia necessario installare alcuna applicazione desktop: 
in questo modo ridurremo la manutenzione sui computer nei nostri ambulatori, 
e il personale medico potrà tranquillamente utilizzare il proprio computer per lavorare. 
Inoltre in futuro ci piacerebbe sviluppare anche l’applicazione mobile e tablet, 
in modo che il nostro personale possa comodamente interagire con il sistema senza essere di fronte a un computer.

Per questo motivo intendiamo iniziare con la realizzazione di un API in grado di interagire con il nostro database, 
a cui in seguito poter collegare un frontend web-based e le applicazioni mobile.

Per la realizzazione del backend abbiamo optato per la tecnologia Java, in quanto nel nostro ufficio IT 
lavorano alcuni sviluppatori Java e utilizziamo già Java per altre applicazioni informatiche.
Il nostro software gestionale utilizza il protocollo RESTful, quindi desideriamo che anche questo applicativo 
utilizzi tale protocollo, per facilitare eventuali integrazioni.
Come database invece intendiamo utilizzare MySQL, in quanto il nostro database pazienti è un MySQL e 
desideriamo mantenere tale tecnologia per facilitare la migrazione dei dati.